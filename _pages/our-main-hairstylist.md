---
title: "Нашият главен коафьор"
permalink: /our-main-hairstylist/
layout: single

sidebar:
  nav: main
---


Албена Атанасова е нашият главен коафьор. Тя е талантлива, динамична и прецизна. Занимава се професионално с фризьорство повече от 20 години, а от 2000 г. и с удължаване на коса. През последните години участва като коафьор при снимането на много филмови продукции, между които „Легенда за Херкулес“ с Келън Луц, „Непобедимите“ със Силвестър Сталоун и Мел Гибсън, „Stonehearst Asylum“ (английска продукция) със Сър Бен Кингсли и Кейт Бейкинсейл. От българските продукции ще споменем само „Недадените“ – сериен филм за спасяването на българските евреи през Втората световна война. Освен това е ангажирана в много други тв проекти, фотосесии и реклами.

Наред с многобройните си ангажименти Албена ежегодно участва в международни семинари, демонстрации и конкурси. Това несъмнено допринася за обогатяване и разширяване на предлаганите услуги, прилагане на различни техники на подстригване, боядисване и удължаване на коса.

През последните години разработва своя собствена иновативна технология за изсветляване на коса, от която след това се изработват екстеншъните. Методът е уникален, защото запазва кутикулата на косъма. Това гарантира много дългия живот на косата.

С две думи, когато седнеш на въртящия се стол в студио за красота Art Forum, може да си напълно спокоен, защото си в сигурните ръце на един истински професионалист!