---
title: "Екстеншъни със самозалепващи се стикери - хит при прическите"
date: "2017-02-27"
sidebar:
  nav: main
---

Напоследък тенденцията в косите е „Колкото повече, толкова по-добре!“ За съжаление не всяка дама има гъстата и дълга коса на Рапунцел от приказката. От друга страна хубавата и здрава коса може да e реалност с помощта на екстеншъни.

В търсене на най-добрия вариант за удължаване на косата се консултирахме с независими експерти в областта. Те препоръчват екстеншъните със самозалепващите се стикери като един от най-добрите и безвредни методи за удължаване на косата. Какво представляват те? Това са екстеншъни, които в единия си край не завършват с фибичка или клипс, а с лента подобна на тиксо.

Ето какво казват специалистите за предимствата на екстеншъните със самозалепващи се лепенки.
1. Удължителите се поставят бързо и лесно. За няколко минути можете да придадете на косата дължина и обем или да акцентирате с цветни кичури. Не се използват специални инструменти, няма нагряване или използване на лепило. Всичко от което се нуждаете, е обикновен гребен и малко сръчност!
2. Щадящи, незабележими и за многократна употреба. Материалът, от който е направена лепенката, е напълно безвреден за косъма. След определено време те се сменят с нови. С нови залепващи ленти екстеншънът може да бъде поставен отново на косата и така да се използва многократно. Лепенките са прозрачни и на практика са незабележими. Спокойно можете да експериментирате дори и с по-екстравагантни прически.
3. Надеждност. Самозалепващите се стикерите са също толкова стабилни, колкото са и другите методи за удължаване – пришиване, клипси и т.н. Същевременно свалянето на екстеншъните е бързо и лесно и най-вече без нежелани последици за естествената Ви косата.
4. Методът е особено подходящ за дами с по-тънка и фина коса като едновременно удължава косата и придава обем.
5. Едно от най-големите предимства на метода е, че не пречи на растежа на косъма.

Удължаването на косата със самозалепващи се стикери е страхотен бюти подарък за 8-ми март, който можете да си направите още сега!