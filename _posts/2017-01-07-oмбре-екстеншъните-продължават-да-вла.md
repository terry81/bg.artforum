---
title: "Oмбре екстеншъните продължават да властват"
date: "2017-01-07"
---

През последните години омбре тенденцията е абсолютен хит при маникюр, грим, и не на последно място коси. Ще се спрем малко по-подробно на омбре ефекта при косите и екстеншъните.

1. Kакво можем да кажем за омбрето?
   Думата „омбре“ идва от френски и означава „в сянка“. Във фризьорството омбрето представлява специална техника на боядисване. При класическия тип омбре прическа има плавен преход от тъмния цвят на корените на косата до краища, които са много по-светли. Косата изглежда сякаш е израснала от последното боядисване, а най-светлите краища създават впечатлението, че слънцето допълнително я е изсветлило. Цветът на косата e много естествен, ако използвате 3 – 4 тона по-светъл нюанс от най-тъмния на косата ви. Съвсем естествено омбре стила навлиза и при екстеншъните. Ето и предимствата.

2. Предимства на омбре екстеншъните
   На първо място омбре екстеншъните ви дават много възможности да експериментирате с външния си вид преди да направите драстични промени със смяна на цвета на косата. Те са идеални за всяка дама, която иска само да изпробва тенденцията и да разбере дали подобна прическа би подхождала на имиджа й например. На второ място омбре екстеншъните не увреждат косата ви и могат да се използват дълго време.

3. За кого са подходящи омбре екстеншъните?
   На практика омбре екстеншъните са подходящи за всички – независимо дали имате къдрава или права, дълга или къса коса. Те са подходящи и ако вече имате омбре прическа или къса коса в един цвят.

По отношение на цвета, омбре косата изглежда добре не само на брюнетки и блондинки, които имат кестеняви корени и светлоруси краища. Ако имате естествено тъмна коса също можете да се порадвате на този стил. Ярките нюанси на червеното, лилавото, синьото дори розовото и силният контраст с черното например, са подходящи за артистични натури или ако просто искате да привлечете вниманието на определени поводи.

Консултирайте се с нашите специалисти преди да изберете най-подходящия за вас омбре вариант и смело напред към новата ви визия!
